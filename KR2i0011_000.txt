# -*- mode: mandoku-view; -*-
#+TITLE: 江表志
#+DATE: 2015-08-24 22:37:29.794988
#+PROPERTY: ID KR2i0011
#+PROPERTY: BASEEDITION WYG    
#+PROPERTY: JUAN 提要
<pb:KR2i0011_WYG_000-1a>¶
欽定四庫全書　　　　　史部九¶
　江表志　　　　　　　　載記𩔖¶
　　提要¶
　　　　(臣/)等謹案江表志三卷宋鄭文寳撰文寳字¶
　　　　仲賢寧化人南唐鎮海節度使彦華之子初¶
　　　　仕為校書郎入宋舉太平興國八年進士厯¶
　　　　官至陜西轉運使兵部員外郎東都事略載¶
　　　　入文藝𫝊中始徐鉉湯悦奉詔集李氏事作¶
<pb:KR2i0011_WYG_000-1b>¶
　　　　江南録多所遺落文寳因為此編上卷紀烈¶
　　　　祖事中卷紀元宗事下卷紀後主事不編年¶
　　　　月於諸王大臣並標其名亦無事實記載甚¶
　　　　簡又獨全録韓熙載歸國狀張䛑諫疏各一¶
　　　　首去取亦頗不可解然文寳為南唐舊臣硯¶
　　　　北雜志載其歸宋後常披蓑荷笠作漁者以¶
　　　　見李煜深加寛譬煜甚忠之鐵圍山叢談又¶
　　　　載其初受業於徐鉉及為陜西轉運使時鉉¶
<pb:KR2i0011_WYG_000-2a>¶
　　　　方謫居仍叩謁執弟子禮鉉亦坐受其拜盖¶
　　　　惓惓篤故舊之誼者故其紀後主亡國亦祇¶
　　　　以果於自信越人肆謀為言與徐鉉墓碑相¶
　　　　𩔖其意尚有足取其記李煜時貢獻賦歛一¶
　　　　條王鞏隨手雜録全取之且注其下曰江表¶
　　　　志鄭文寳撰則亦頗重其書又如江南江北¶
　　　　舊家鄉一詩文寳以為呉讓皇楊溥所作而¶
　　　　馬令南唐書則直以為後主作然文寳親事¶
<pb:KR2i0011_WYG_000-2b>¶
　　　　後主所聞當得其真是以可以訂馬書之誤¶
　　　　也晁氏讀書志稱文寳有序題庚戌乃大中¶
　　　　祥符三年此本無之今從學海𩔖編補録成¶
　　　　完帙焉乾隆四十三年九月恭校上¶
　　　　　　　　　　　總纂官(臣/)紀昀(臣/)陸録熊(臣/)孫士毅¶
　　　　　　　　　　　　　總　校　官　(臣/)陸　費　墀¶
