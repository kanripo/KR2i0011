# -*- mode: mandoku-view; -*-
#+TITLE: 江表志
#+DATE: 2015-08-24 22:37:29.815426
#+PROPERTY: ID KR2i0011
#+PROPERTY: BASEEDITION WYG    
#+PROPERTY: JUAN 卷一
<pb:KR2i0011_WYG_001-1a>¶
欽定四庫全書¶
　江表志卷一　　　　　　宋　鄭文寳　撰¶
　江表志者有國之時朝章國典燦然可觀執政大臣¶
　以史筆為不急之務洎開寳之起居郎髙逺當職始¶
　編輯昇元以來故事將成一家之言書未成逺疾亟¶
　數篋文章皆令焚之無孑遺矣太宗皇帝欲知前事¶
　命湯悦徐鉉撰成江南録十卷事多遺落無年可編¶
　筆削之際不無髙下當時好事者徃徃少之文寳耳¶
<pb:KR2i0011_WYG_001-1b>¶
　目所及編成三卷方國志則不足比通厯則有餘聊¶
　足補亡以候來者庚戌嵗閏二月二十三日序¶
南唐髙祖姓李諱知誥生於徐州有唐䟽屬鄭王房之¶
枝派父志祖榮不仕帝少孤有姨(疑是/姑字)出家為尼出入¶
徐溫宅與溫妻李氏同姓帝亦随姨徃來溫妻以其同¶
宗憐其眀慧收為養子居諸子之上名曰知誥累典郡¶
符溫為丞相封齊王出鎮金陵留帝在都執楊氏政事¶
帝沉㡬逺略莫知其際折節謙下中外所瞻儉素無所¶
<pb:KR2i0011_WYG_001-2a>¶
躭溺内輔幼主外弼義父延楊祚十數年纔及弱冠躬¶
秉大權揚都繁浩之地海内所聞率由帝之力也丞相¶
薨盡總其兵嘗以䜟詞有東海鯉魚飛上天之語由是¶
懐逼禪位之心矣吴帝加以九錫封齊王丙申年執政¶
者欲盡楊氏一朝然後受禪烈祖不可遂以國稱唐改¶
元昇元更姓李氏名昪追尊四廟號烈祖諡曰孝髙陵¶
曰永陵元敬皇后宋氏祔焉年號昇元¶
皇子¶
<pb:KR2i0011_WYG_001-2b>¶
　元宗(一子少亡/)¶
　太弟遂¶
　齊王達¶
　衛王逷¶
宰相¶
　宋齊丘　　　李建勲¶
　嚴　球　　　張居永¶
　孫　晟¶
<pb:KR2i0011_WYG_001-3a>¶
使相¶
　趙王李徳誠¶
　張　崇　　　張　宗¶
　周　本　　　李　簡¶
　王　輿　　　劉　威¶
　劉　信　　　王　綰¶
　&KR0181;載用　　　劉　金¶
　徐　玠　　　馬仁裕¶
<pb:KR2i0011_WYG_001-3b>¶
樞宻使¶
　杜　鄴　　　陳　褒¶
將帥¶
　崔初太　　　王　輿¶
　姚　景　　　祖重恩¶
　李　鐇¶
文臣¶
　楊彦伯　　　髙　弼¶
<pb:KR2i0011_WYG_001-4a>¶
　孫　晟　　　李正眀¶
　龔　凜　　　肖　儼¶
　成幼文　　　賈　潭¶
嚴球為相是時王慎辟奉使北朝球在病請告烈祖授¶
以論答凡數百事皆中機務然嚴球未見更就宅訪之¶
球覽畢尤所稱美請更添事北朝問黒雲長劍多少來¶
時及五十指揮皆在都下&KR0181;載用不曽赴鎮既到北朝¶
一無所問首問黒雲長劍倂柴載用所之慎辟依前致¶
<pb:KR2i0011_WYG_001-4b>¶
對梁太祖鋭意南征即時罷兵球宿金山常有詩云淮¶
船分螘㸃江市聚蠅聲烈祖性多嚴忌宋齊丘因而譖¶
之以竹籠乗之沉於江口¶
魏王知訓徐溫之子也烈祖曲宴引金觴賜酒曰願我¶
弟百千長夀魏王意烈祖寘毒引金器均之曰願與陛¶
下各享五百嵗烈祖不飲乆之申漸髙乗恢諧併而飲¶
之内金鍾於懐袖亟趨而出到家腦潰而終宋齊丘鎮¶
金陵有布衣李匡堯累贄於宋宋知其忤物託以他故¶
<pb:KR2i0011_WYG_001-5a>¶
終不與之見一日宋公喪子匡堯随吊客造謁宋復却¶
之乃就賔次大書二十八字云安排唐祚挫强吳盡見¶
先生設廟謨今日喪雛猶自哭讓皇宫眷合何如¶
讓皇遷於太州永寧宫數年未卒每有嗣息及嵗即有¶
中使賜衫笏加官即日而終¶
讓皇居太州永寧宫常賦詩曰江南江北舊家鄉三十¶
年來夢一塲吳苑宫園今冷落廣陵臺榭亦荒凉煙凝¶
逺岫愁千㸃雨滴孤舟淚數行兄弟四人三百口不堪¶
<pb:KR2i0011_WYG_001-5b>¶
回首細思量¶
申漸髙嘗因曲宴天乆無雨烈祖曰四郊之外皆言雨¶
足惟都城百里之地亢旱何也漸髙曰雨怕抽税不敢¶
入城翌日市征之令咸有損除¶
仲時光者樂部中之官伎也有寵於永陵生衛王逷烈¶
祖矜嚴峻整有難犯之色常怒作數聲金鋪振動仲夫¶
人左手擎飲右手捧匙安詳而進之雷電為之少霽後¶
封越國大妃¶
<pb:KR2i0011_WYG_001-6a>¶
&KR0181;載用按家樂於後園有左右人竊於門隙觀之&KR0181;遇¶
之乃召之後園使觀其按習曰隙風恐傷爾眸子¶
　¶
　¶
　¶
　¶
　¶
　¶
<pb:KR2i0011_WYG_001-6b>¶
　¶
　¶
　¶
　¶
　¶
　¶
　¶
　江表志卷一¶
